# -*- mode: mandoku-view; -*-
#+TITLE: 儀禮識誤
#+DATE: 2015-08-24 22:08:29.360101
#+PROPERTY: ID KR1d0029
#+PROPERTY: BASEEDITION WYG    
#+PROPERTY: JUAN 卷二
<pb:KR1d0029_WYG_002-1a>¶
欽定四庫全書¶
　儀禮識誤卷二¶
　　　　　　　　　　　　宋　張淳　撰¶
　　覲禮誤字¶
曰　注曰小行人職日按監本日作曰從監本¶
巳　注曰上介出止使者則已布席也按杭本已作巳¶
　從杭本¶
卿　注曰大夫者卿為訝者也監巾箱杭本卿皆作鄉¶
<pb:KR1d0029_WYG_002-1b>¶
　按釋文云作鄉者非從釋文嚴本¶
之　注曰不敢由賓客位也按監本客作之從監本¶
者　注曰卑者見尊按釋文見侯注云卑見同卑見謂¶
　此也中無者字從釋文¶
至　注曰王不使人受馬者主于享王之尊益君侯氏¶
　之卑益臣按疏云王猶親受其玉今至于三享貢國¶
　所有行供奉之節故使自執其馬王不使人受之于¶
　庭者是王之尊益君侯氏之卑益臣故也詳其義主¶
<pb:KR1d0029_WYG_002-2a>¶
　字當作至從疏¶
宮　注曰官謂壝土為埓按諸本官皆作宮從諸本¶
王　注曰王官之伯帥之耳吉觀國所校監本改王為¶
　曰未知孰據篇末之注有是王官之伯㑹諸侯而盟¶
　從諸本¶
旂　經曰天子乘龍載大旆按諸本旆作旂從諸本¶
　　喪服誤字¶
㧖　注曰搹扼也按釋文扼作㧖從釋文¶
<pb:KR1d0029_WYG_002-2b>¶
嫡　注曰不言適子按釋文云言嫡本又作適至後適¶
　子注云後除適人之𩔖可以意求之則自經文適子¶
　後始用適字爾從釋文¶
於　注曰别然男子也按監本然作於從監本¶
關　注曰言在室者謂巳許嫁按監巾箱杭本謂作關¶
　疏云關通也通巳許嫁從諸本及疏¶
幓　注曰如著幓頭焉監本幓(案此下有脱文當/是言監本幓作幧)從諸¶
　本(案幧從喿得聲不從參俗體往往訛溷張/氏以幓為正亦由不知六書諧聲之義)¶
<pb:KR1d0029_WYG_002-3a>¶
曰　注曰凡女行于大夫以上日嫁按諸本日作曰從¶
　諸本¶
咸　注曰始祖者感神靈而生按監本感作咸從監本¶
契　注曰若稷契也按釋文作契五經文字云作契訛¶
　釋文必有據從釋文(案契從大俗體訛作契五經文/字駁正之是也此書專主釋文)¶
　(于字義/殊疎)¶
子　經曰女女子適人者為其父母期按前章云女子¶
　子適人者為其父母此經下女字當作子從前章¶
<pb:KR1d0029_WYG_002-3b>¶
圻　注曰天子畿内之民按釋文云圻巨衣反本又作¶
　畿從釋文¶
□　經曰是嫂亦可謂之母乎按釋文云□本亦作嫂¶
　從釋文¶
傁　注曰嫂猶叟也按釋文叟作傁素口反從釋文¶
見　注曰當言其以明之又曰足以明之矣按釋文見¶
　恩注云下以見同下無以見字必是誤作以明也從¶
　釋文¶
<pb:KR1d0029_WYG_002-4a>¶
復　注曰不得祖公子又曰不得祀别子按釋文云不¶
　復扶又反復謂此二句得字誤也不得者禁止之辭¶
　也公子禰先君公孫祖諸侯于禮為僭禁之可也其¶
　曰不得禰不得祖宜也若公子之子孫有封為國君¶
　者則後世不祖公子人情然也何用禁為不復云者¶
　蓋既祖此則不再祖彼焉爾經于上禰先君祖諸侯¶
　皆云不得于下止言不祖義可見矣今改二句之得¶
　為復從釋文¶
<pb:KR1d0029_WYG_002-4b>¶
尊　注曰治其縷如小功而成布尊四升半又曰以服¶
　至也按疏上句多一尊字下句少一尊字後記繶衰¶
　之注云不敢以兄弟之服服至尊也與疏下句之義¶
　合並從疏¶
丈　注曰此主謂大夫之為殤者服也按疏大作丈從¶
　疏¶
庶　注曰公之昆弟不言庶者此無服無所見也按疏¶
　云若為母則兼云庶以其適母適庶之子皆同服妾¶
<pb:KR1d0029_WYG_002-5a>¶
　子為母見厭不申今此經不為母服為昆弟以下長¶
　殤竝同故不言庶也攷疏之義無葢庶字也從疏¶
[孑*(焉-正+?)]　注曰異為孺子室于宮中按釋文孺作[孑*(焉-正+?)]從釋文¶
　(案[孑*(焉-正+?)]乃孺之俗體訛舛/不成字張氏從之非也)¶
屍　注曰將亡失尸柩也按釋文尸作屍從釋文¶
斂　注曰其奠如大奠按釋文奠作斂力驗反從釋文¶
弁　注曰士雖當事皮錫衰而已按監本云皮弁錫衰¶
　從監本¶
<pb:KR1d0029_WYG_002-5b>¶
　　士喪禮誤字¶
庸　注曰疾時處北墉下按釋文云庸如字牆也本亦¶
　作墉從釋文¶
篚　經曰受用篋按釋文云篚方鬼反本或作篋從釋¶
　文¶
渜　注曰槃承渜濯監本渜誤作澐按釋文云渜奴亂¶
　反從釋文及諸本¶
於　注曰將縣重者也按釋文釋前重字注云於重同¶
<pb:KR1d0029_WYG_002-6a>¶
　則此重字上有於字從釋文¶
反　注曰及其巾而巳按疏及作反從疏¶
中　注曰又還結于項巾按監杭本巾作中從監杭本¶
指　注曰令不挈也按釋文云挈指從釋文¶
檡澤　注曰今文澤為也按杭本云檡為澤從杭本¶
黻　注曰大夫𤣥冒黼殺按監杭本黼作黻巾箱嚴本¶
　之為黼其以禮記喪大記之文乎禮器曰君黼大夫¶
　黻喪大記之文蓋誤也從監杭本¶
<pb:KR1d0029_WYG_002-6b>¶
之　注曰黑衣裳赤緣謂之褖按釋文云緣之則緣下¶
　有之字從釋文¶
璆　注曰天子以球玉按釋文球作璆從釋文¶
珵　注曰天子搢珽監本珽作珵按釋文云珵他頂反¶
　本又作珽從釋文¶
絇　經曰皆繶緇絇純按釋文云緇純中無絇字鄭氏¶
　注周禮屨人全引此文亦無絇字鄭氏又云言繶必¶
　有絇純言絇亦有繶純今之有絇字後人加之也從¶
<pb:KR1d0029_WYG_002-7a>¶
　釋文¶
此　注曰比皮弁之屨按監杭本比作此從監杭本¶
貝　注曰皆者皆具以下按上文云貝三蓋自貝三以¶
　下皆饌于西序傳寫者誤以貝為具後經曰受具按¶
　諸本亦作貝從上文及諸本¶
也　注曰復于筐處按釋文下有也字從釋文¶
裎　注曰象平生沐浴倮程按監本及釋文程作裎既¶
　夕禮謂其倮程按監本亦作裎並從監本及釋文¶
<pb:KR1d0029_WYG_002-7b>¶
也　注曰送終之禮按疏下有也字從疏¶
在　注曰不在數明衣按釋文云不數中無在字從釋¶
　文¶
之　注曰決以韋為之藉按釋文云為藉中無之字從¶
　釋文¶
識　注曰紞被也按釋文云(缺/)識(案識字上永樂大典/注云缺據釋文云被)¶
　(飾蓋脱/一被字)申志反紞被之識也所以識前後也無識字¶
　則句不成文從釋文¶
<pb:KR1d0029_WYG_002-8a>¶
襺　注曰袍繭之屬按釋文作襺從釋文¶
變　注曰又將初喪服也按監本喪作變從監本¶
之　注曰如今之著幓頭矣按釋文云今著中無之字¶
　從釋文(案此條永樂大典誤分為二脱按釋文三/字于云上作一之字以為標題今改正)¶
胉　注曰今文胉胉為迫按監本無一胉字從監本¶
胝　注曰柢皆為眡按釋文眡作胝從釋文¶
坊　注曰禮防其以死傷生按釋文云坊音房本亦作¶
　防從釋文¶
<pb:KR1d0029_WYG_002-8b>¶
大　注曰燎火燋按釋文云大燋從釋文¶
楯　注曰君殯用輴按釋文云用楯勑倫反此必後人¶
　因禮記之文改從車爾既夕禮注謂之楯同從釋文¶
軸　注曰軜輁軸也按監杭本軜作軸從監杭本¶
匕　注曰謂豚體及上俎之陳按監杭本上作匕從監¶
　杭本¶
斂　經曰君若有賜焉則視劒按監本劒作斂注云斂¶
　大斂從注及監本¶
<pb:KR1d0029_WYG_002-9a>¶
彌　注曰巫掌招弭按釋文云彌亡婢反又作弭從釋¶
　文¶
當　注曰常籩位按監本常作當從監本¶
中　注曰中央壤也監本中誤作申從諸本¶
挈　注曰掌共燋契按釋文云挈本又作契從釋文¶
擇　經曰卜宅如初儀按上文有云筮擇如初儀此卜¶
　日爾非卜宅也擇宅音同故誤從上文¶
　　既夕禮誤字¶
<pb:KR1d0029_WYG_002-9b>¶
侇　經曰夷牀饌于階間按釋文云侇音夷本亦作夷¶
　從釋文¶
正　注曰朝正柩用此牀按釋文云朝柩中無正字從¶
　釋文¶
䒱　注曰燭用蒸按釋文云䒱之承反薪也從釋文¶
蒙　注曰此不象如初者按疏象作蒙從疏¶
桯軸　注曰穿程前後著金而關軹焉按疏程作桯軹¶
　作軸監本亦作軸從疏及監本¶
<pb:KR1d0029_WYG_002-10a>¶
筴　經曰御者執策立于馬後特牲饋食禮注曰北面¶
　以策動作豕按釋文策作筴並從釋文¶
御　注曰抗禦也所以禦止土者按釋文云御也魚呂¶
　反亦作禦下同從釋文¶
甕　經曰罋三按釋文甕從瓦從釋文¶
䈉　經曰杖笠翣注曰翣扇按釋文云䈉所甲反扇也¶
　此非牆翣之翣故從竹從釋文¶
祖　注曰為將袒變按疏袒作祖從疏¶
<pb:KR1d0029_WYG_002-10b>¶
北　注曰參分庭之此按監杭本此作北從監杭本¶
也　注曰離㨒按釋文下有也字從釋文¶
柷　注曰君容祝按釋文云柷尺六反從釋文¶
丈　經曰婦人入大夫踊按監本大作丈從監本¶
也　注曰不忍一日離按釋文下有也字從釋文¶
諦　經曰主人啼按釋文云諦大兮反從釋文(案啼説/文作嗁)¶
　(若諦于義絶遠當/是訛舛不可從)¶
軶　經曰禊貌如軛按釋文軛作軶從釋文¶
<pb:KR1d0029_WYG_002-11a>¶
也　注曰盝水便按釋文下有也字從釋文¶
褌　注曰若今之襌襂按釋文襌作褌音昆從釋文¶
夕　注曰為少進醴酒按疏少作夕從疏¶
稾　注曰苫編藳按釋文稾字無艹與後稾車同從釋¶
　文¶
幕　注曰古文幦為幂按釋文幂作幕音莫從釋文¶
末　經曰垂未内鬛按監巾箱杭本未作末從諸本¶
中　注曰室東南隅謂之㝔按疏室下有中字少牢饋¶
<pb:KR1d0029_WYG_002-11b>¶
　食(缺西案永樂大典注云缺今攷少牢饋食注曰室/中  南隅謂之奥當是引此句以證室下有中字)¶
　(耳/)¶
為　注曰輁或作拱按監本云為拱從監本¶
翫曰　注曰玩好日贈按釋文(缺今案永樂大典注云/缺  攷釋文云翫好當)¶
　(是引以證玩從釋文作翫其日字之誤當引韋/昭國語注云送之以物曰贈以飲食曰餞為證)¶
為枈　注曰今文柲作柴按釋文云為柴從釋文¶
矢　經曰翭矢一乘按釋文翭字上更有一矢字從釋¶
　文¶
<pb:KR1d0029_WYG_002-12a>¶
&KR1819;　注曰輖摯也按釋文云輖&KR1819;音至本又作贄又字¶
　林竹二反茍從手非難曉者陸氏必不再引字林從¶
　釋文¶
　　士虞禮誤字¶
作　注曰今文扃為鉉按釋文云作鉉從釋文¶
㩊　注曰如今擐衣也按釋文云㩊音宣手𤼵衣曰㩊¶
　又作擐音患從釋文¶
言隳　注曰墮之猶言墮下也按釋文云猶隳則言字¶
<pb:KR1d0029_WYG_002-12b>¶
　當在猶字上墮下之墮當作隳今本以墮解墮其誤¶
　不待辨從釋文(案墮古通用隋周禮守祧之文可證/即儀禮中亦皆作隋故注以墮解之)¶
　(若隳乃墮之俗體耳注文當作隋之言猶墮張氏不/知上墮字與經並應為隋而改下墮字以從俗疎矣)¶
間　注曰飯間啗肉安食氣按監巾箱杭本間作門從¶
　諸本¶
右　注曰几在南變古文按疏云上文設几席于室中¶
　東面右几今云几在南明其同必變文者按少牢大¶
　夫禮亦几在南此言右几嫌與大夫同此疏之言也¶
<pb:KR1d0029_WYG_002-13a>¶
　予以為鄭氏稱作經者變上右几之文而已未必及¶
　大夫也若以是為嫌上文何獨不嫌也然古必作右¶
　從疏¶
諸　注曰或者遠人乎按疏者作諸特牲饋食禮注亦¶
　曰或諸遠人乎從疏¶
為　注曰今文或作芐按釋文云為芐從釋文¶
記　注曰記異者之節監巾箱杭本記作既按疏與嚴¶
　本同從疏嚴本¶
<pb:KR1d0029_WYG_002-13b>¶
令　注曰令正者自相亞也監本令誤作今從諸本¶
曰　注曰卒哭日成事按檀弓日作曰此引檀弓文也¶
　從檀弓¶
旦　注曰尸且將始祔于皇祖按疏且作旦其辭曰是¶
　明日之旦也從疏¶
揃　經曰沐浴櫛搔鬋按釋文云揃子淺反注鬋同既¶
　曰注鬋同則鬋非經文也又注云揃或為鬋此揃必¶
　指經也從釋文¶
<pb:KR1d0029_WYG_002-14a>¶
古　注曰古文常為祥監本古誤作吉從諸本¶
道　注曰古文禫或為導按釋文前道之注云為道同¶
　此導當作道從釋文¶
　　特牲饋食禮誤字¶
為　注曰閾作蹙按釋文曰為蹙從釋文¶
曰　注曰士祭曰歲事監本曰誤作日從諸本¶
輿　注曰如今大木轝矣按釋文云木輿從釋文¶
鈃　經曰豆籩鉶在東房按釋文云鈃音刑其後鉶芼¶
<pb:KR1d0029_WYG_002-14b>¶
　亦寫作鈃則此篇之鉶皆鈃也從釋文¶
室　注曰西夾室之前近南耳按疏無室字此篇末注¶
　云東堂東夾之前聘禮經曰西夾亦如之公食大夫¶
　立于東夾南注曰箱東夾之前覲禮注曰東箱東夾¶
　之前士喪禮注曰襲絰于序東東夾前亦不帶室字¶
　從疏¶
蒙　注曰不象如初者按疏象字于既夕禮作蒙從既¶
　夕禮¶
<pb:KR1d0029_WYG_002-15a>¶
曰　注曰謂明日質明時而日肉孰按監本而日作曰¶
　從監本¶
于　注曰齊于坫按釋文云齊坫中無于字從釋文¶
摡　注曰溉之釡鬵按釋文溉作摡古愛反從釋文¶
此　注曰比衣染之以黑按諸本比作此從諸本¶
道　注曰宗人則執畢導之按釋文導作道下文注所¶
　以導食通氣及前猶導也同從釋文¶
匕　注曰臨匕載監本匕誤作上從諸本¶
<pb:KR1d0029_WYG_002-15b>¶
未　注曰主人未執事監本未誤作求從諸本¶
枋　注曰加匕東柄按釋文柄作枋從釋文¶
鈃　經曰及兩鈃芼監本云及兩鈃鈃芼多一鈃字從¶
　諸本¶
彊　注曰饗勸强之也按釋文强作彊從釋文¶
圭　注曰主為孝薦之按監本主作圭從監本¶
于　經曰右取菹㨎于醢按釋文云㨎醢中無于字從¶
　釋文¶
<pb:KR1d0029_WYG_002-16a>¶
隋　注曰士虞禮古文曰祝命佐食墮祭周禮曰既祭¶
　則藏其墮按釋文釋挼祭云音墮後隋祭挼祭皆放¶
　此後少牢饋食禮經曰墮祭爾敦按釋文亦作隋許¶
　規反下同注又曰挼讀為墮按釋文音綏字注云隋¶
　亦放此有司注曰挼讀為藏其墮之墮按釋文音綏¶
　字注云并注挼及隋皆許恚反後放此然則三篇之¶
　墮皆隋字也與周禮守祧之文合至于士虞禮之墮¶
　祭與舉周禮之文釋文于彼自作墮並從釋文¶
<pb:KR1d0029_WYG_002-16b>¶
芳　注曰祭酒穀味之芳芳者按監本作芬芳從監本¶
大　注曰大羮湇自門入巾箱本大誤作六從諸本¶
菹　注曰肺脊初在俎豆按疏作菹豆經上文云尸實¶
　舉于菹豆注云舉謂肺脊今自菹豆加于肵俎也從¶
　疏¶
妥　經曰佐食授挼祭按注云妥亦當為挼又云今文¶
　或皆改妥作挼則經文挼蓋妥字也從注¶
少　注曰季小也按釋文小作少少牢饋食禮季猶小¶
<pb:KR1d0029_WYG_002-17a>¶
　同從釋文¶
拜　經曰佐食北面拜受角巾箱本拜誤作和從諸本¶
豕　注曰豕亦然巾箱本豕誤作家從諸本¶
祝　經曰獻洗及佐食巾箱杭本洗作況按監本作祝¶
　從監本¶
復　注曰古文備為復監巾箱杭本無復字從嚴本¶
面　經曰降實散于篚主人出立于户外西南按下文¶
　有云上𧃊答拜受爵降實于篚主人出立于户外西¶
<pb:KR1d0029_WYG_002-17b>¶
　面此南字亦當為面從下文¶
巳　注曰大宗巳侍于賓奠監本已誤作己從諸本¶
亦如　經曰酳下𧃊亦如之巾箱亦如誤作交加從諸¶
　本¶
賓　注曰唯實俎有司徹歸之按監本實作賓從監本¶
鼏　經曰幂用綌按注作鼏從注¶
裹　注曰可烝裏之也按釋文云裹音果從釋文¶
辟　經曰饎爨在西壁注曰西壁按釋文云辟步歷反¶
<pb:KR1d0029_WYG_002-18a>¶
　又音壁從釋文¶
南　經曰内賓立于其北東面西上按監巾箱杭本西¶
　作南從諸本¶
辟　注曰辟大夫妻監本辟誤作臂從諸本¶
巳　注曰為其巳甚卑而全之監本巳作已從諸本¶
　　少牢饋食禮誤字¶
版　注曰書于板按疏作版從疏¶
鼏　經曰同棜皆有幂按注云今文鼏作幂鼏指經也¶
<pb:KR1d0029_WYG_002-18b>¶
　經字必鼏後乃啓二尊之蓋鼏同從注¶
七　注曰古文朼作七監本七誤作上從諸本¶
侈　經曰主婦被錫衣移袂按釋文云侈本又作移昌¶
　爾反從釋文¶
作　注曰今文辯為徧按釋文云作徧從釋文¶
直於　經曰置于膚北按釋文云直於音值下注直室¶
　同今改二字從釋文¶
食　注曰先飲啗之按釋文云先食作飲飯者皆非(案/原)¶
<pb:KR1d0029_WYG_002-19a>¶
　(本脱先字皆字/今據釋文補正)疏亦作食特牲饋食注亦曰先食啗¶
　之所以道食通氣從釋文疏¶
菹　注曰尸授牢幹而實舉于俎豆按疏俎作菹疏于¶
　特牲之肺脊初在俎豆既作菹于此又作菹則此篇¶
　之上文注合祭于俎豆之祭也之俎亦必菹字並從¶
　疏¶
授　經曰祝酌受尸按經上文祝受尸爵今酌以授尸¶
　作受非也從經¶
<pb:KR1d0029_WYG_002-19b>¶
綏　注曰古文墮為肵按經云上佐食以綏祭墮當為¶
　綏後注有云綏亦當為挼古文為肵此綏為肵之證¶
　也從經¶
左　經曰主人佐執爵按經前後文執爵皆左此佐當¶
　為左從經前後文¶
嘗　經曰主人嘗之納諸内巾箱杭本嘗誤作當從監¶
　嚴本¶
啐　注曰不啐而卒爵者監本啐誤作卒從諸本¶
<pb:KR1d0029_WYG_002-20a>¶
　　有司徹誤字¶
氾　注曰汎埽按釋文云氾芳劒反與禮記同從釋文¶
曰　注曰戒日請子為侑按疏日作曰從疏¶
几　注曰几所以坐安體巾箱本几誤作凡從諸本¶
實　注曰枲實也按釋文無實字從釋文¶
鈃　注曰辟鉶也按釋文鉶作鈃從釋文¶
胳　經曰肩臂肫骼臑按釋文云胳音格又音各本亦¶
　作骼從釋文¶
<pb:KR1d0029_WYG_002-20b>¶
所　注曰上所折分者巾箱所誤作析從諸本¶
受　經曰尸卻手授七枋按經文次序次賓縮執七俎¶
　授尸尸卻手授以祭尸既祭嚌復覆手授賓賓亦覆¶
　手受以降諸本誤以受為授從經文次序¶
末　注曰絶肺未以祭按諸本未作未從諸本¶
共　經曰主人其祭糗脩竊疑其者共字之誤而無據¶
　今攷此篇上文曰尸取麷蕡宰夫贊者取白黑以授¶
　尸尸受兼祭于豆祭又曰侑又取麷蕡同祭于豆祭¶
<pb:KR1d0029_WYG_002-21a>¶
　又曰尸祭糗脩同祭于豆祭又曰尸祭糗脩兼祭于¶
　豆祭下文曰主婦又取麷蕡兼祭于豆祭又曰尸取¶
　棗糗祝取栗脯以授尸尸兼祭于豆祭夫兼祭同祭¶
　共祭一義也彼得以言兼言同此不得以言共乎今¶
　改其為共從上下文兼同之義¶
脯　經曰賓坐左執爵右取肺㨎于醢祭之執爵興取¶
　肺坐祭之按注云祭脯肺疏曰祭脯肺者按經云取¶
　脯取肺祭之明祭是脯肺今諸本右取脯作肺從注¶
<pb:KR1d0029_WYG_002-21b>¶
　疏¶
爵　經云舉觶于其長按注云古文觶皆為爵延熹中¶
　詔校書定作觶此篇洗觶實觶下皆言奠爵實爵受¶
　爵卒爵不復言觶觶皆當作爵從古文¶
儐　注曰自尸卒爵至此亦與賓同者按疏云經既云¶
　如儐而注復云與儐同者為在上篇而發也賔當作¶
　儐從疏¶
士　注曰變于士也巾箱本士誤作土從諸本¶
<pb:KR1d0029_WYG_002-22a>¶
　¶
　¶
　¶
　¶
　¶
　¶
　¶
　¶
<pb:KR1d0029_WYG_002-22b>¶
　¶
　¶
　¶
　¶
　¶
　¶
　¶
　儀禮識誤卷二¶
